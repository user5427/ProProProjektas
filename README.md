# ProProProjektas
![alt text](https://github.com/user5427/Ai-nezinau-/blob/main/Screenshot%202023-11-30%20201443.png)

***1 Etapas***  
Pirmame etape jums reikia:
*  a) susiburti į 2-4 žmonių komandą (komentarai prie šito posto naudojami komandų registracijai bei su tuo susijusiai komunikacijai, žr. žemiau), sugalvoti jos pavadinimą, o taip pat - susitarti dėl to, kokį projektą norėtumėte daryti (tą darant komandos gali skilti arba jungtis, o pavadinimas gali atspindėti/identifikuoti tiek komandą, tiek daromą projektą)
*  b) pasiskirstyti rolėmis/darbais, susiplanuoti darbus (fasilitatorius), susitarti dėl techninio sprendimo (architektas) bei susitarti dėl galutinio puslapio vaizdo (dizaineris), o tada koduoti (vystytojai)
*  c) etapo pabaigoje, kuris yra gruodžio17 d. 23:59 (turite trijų savaičių sprintą), jums reikia turėti sukurtą HTML puslapį, paviešintą internete (gali būti jūsų MIF vartotojui skirtas www katalogas), įskaitant jo stilių (CSS) bei pavyzdinius/testinius duomenis, kuriuos bus galima naudoti vėliau plėtojant projektą.
*  d) etapui pasibaigus, reikės kad leidėjas įkeltų kodą (ir su juo susijusius dalykus) į VU VMA, o kiekvienas komandos narys - užpildytų ataskaitą (kiek minučių praleido kiekvienoje iš rolių; kokius darbus nuveikė; kaip siūlo skirstyti komandai skirtą balų skaičių)

  **Komandos registracija:**  
*  a) registraciją atlieka FASILITATORIUS, parašydamas komentarą su komandos pavadinimu, ir tada arba komentare, arba reply užtag'indamas komandos narius, kurie turi atsiliepti, tokiu būdu patvirtindami savo įtraukimą į komandą
*  b) dalyviai, kurie dar neturi komandos arba rolės, gali daryti reply į mano komentarą "ieškau komandos", įvardindami kad ieško, taip pat gali siūlytis būtent kažkokioje rolėje etc
*  c) komandos, kurioms trūksta dalyvio, fasilitatorius gali daryti reply į mano komentarą "ieškome komandos papildymo", įvardindami kad ir ko būtent ieško, gali nurodyti projektą ir pan.
*  d) komandos, kurios nėra suburtos, gali būti buriamos rašant ne reply, bet naują komentarą su "ieškau komandos", į kurį reply daro norintys joje būti. Tokiu atveju parašęs žmogus laikomas fasilitatoriumi, ir eigoje turi redaguoti savo komentarą (žr. punktą a) arba jį ištrina, ir galiausiai susibūrusią komandą nauju komentaru užregistruoja naujas komandos fasilitatorius.
Klausimus dėl pirmo etapo kviečiu užduoti komentaruose.

**Kiti dalykėliai**  
**Irmanto taisyklės:**
*  Turite galimybę rengti komandinius (negali būti solo) projektus. Tiems kas nuspręs dalyvauti, gręsia (vidutiniu atveju) +1 balas (iki 2 balų, priklausomai nuo nuopelnų) prie galutinio pažymio (nors vykdome per dirbtuves, tai atskiras su kitomis kurso dalimis nesusijęs klausimas)
*  Projekto esmė: vartotojas pateikia duomenis C programai -> C programa sukuria internetinį puslapį/svetainę (HTML+CSS) -> ji patalpinama kažkur internete
  Aukščiau aprašytas variantas yra minimalus, norint galima daryti daugiau, naudoti papildomas priemones, bibliotekas ir t.t. Tai darant svarbu atsižvelgti į tai, kad kodą matyti ir pasileisti turi galėti ir jūsų kolegos. Papildomiems dalykams rekomenduojama gauti mano pritarimą (msg me on FB), o nukrypimai nuo scenarijaus ("o ar galima vietoje to daryti x") leistini tik gavus išreikštinai įvardintą leidimą.
*  Projektas yra komandinis, komandą sudaro nuo 2 iki 4 žmonių. Komandos gali keistis projekto bėgyje. Jos sudėtis yra fiksuojama einamojo etapo pateikimo momentu, t.y. gale, kuomet yra submittinamas parašytas kodas ir pateikiamos visos ataskaitos.
*  Projekto dalykinė sritis gali būti bet kokia - dėl jos reikia nuspręsti komandoje. Projektas daromas trimis etapais: I) HTML+CSS II) C modulis/biblioteka III) projekto finalizacija. Kiekvieno iš etapų orientacinė trukmė - 2-3 savaitės.
*  Kiekvienas projekto etapas pabaigiamas a) komandos vardu įkeliant rezultatus į VU VMA ir b) kiekvienam komandos nariui individualiai užpildant ataskaitą, nurodant darbo trukmę, atliktus darbus, bei siūlomą tarpusavio pasidalinimą komandai skirtais balais. Abu elementai privalomi kiekviename etape, norint už tą etapą gauti taškus. Taip pat bus galima individualiai peržiūrėti bei įvertinti projektus - visa tai vyks(ta) VU VMA.
*  Jeigu kyla kažkoks klausimas arba konfliktas, kurio negalite išspręsti komandos rėmuose - rašote man.
*  Klausimai (susiję su tvarka) gali būti užduodami komentaruose apačioje.

Projekto metu yra šešios rolės (tai ne pareigos, bet atliekamas darbas, t.y. tas pats žmogus gali turėti kelias roles arba jas keisti, t.y. rolė nėra fiksuota, o traktuotina kaip veiklos pobūdis, kuris atsispindi ataskaitoje ir atspindi darbų pasiskirstymą):
*  ARCHITECT: architektas (liet.) iš esmės atsakingas už projekto/programos struktūrą ir skeletą, pasirinktas technologijas ir esminius sprendimus, nusako iš kokių dalių susideda programa, kas su kuo "kalbasi", kokie yra komponentai, o žemesniame lygyje - už naudojamų funkcijų prototipų aprašymus bei interfeisų derinimą
*  BUILDER: vystytojas (liet.) iš esmės stato/gamina kodą, kuris suteikia numatytą funkcionalumą, nepriklausomai nuo kalbos ar srities (tiek HTML, tiek CSS, tiek C, ir pan.)
*  CRITIC: kritikas (liet.) atsakingas už sprendimo kokybę, t.y. tiek jį testuoja/peržiūri, tiek žaidžia "velnio advokatą" padėdamas komandai numatyti bėdas ir jų išvengti
*  DESIGNER: dizaineris (liet.) yra atsakingas už vartotojo sąsają, pranešimus vartotojui, rašybos klaidas, o taip pat - už HTML puslapio išdėstymą, stilių bei išvaizdą bendrąja prasme
*  EXHIBITOR: leidėjas (liet.) atsakingas už galutinį apiforminimą bei jo pristatymą, būtent jis įkelia projektą į VU VMA komandos vardu, užtikrina, kad jis pasileidžia, jei reikia - pateikia dokumentacijas, diegimo paketus ir kt.
*  FACILITATOR: koordinatorius (liet.) atsakingas už komandos globą, už komunikaciją komandos viduje ir išorėje, už sprendimų (meetinguose ir kt.) užfiksavimą (užrašymą), už konfliktų sprendimą, motyvaciją, terminus, ir bendrai - už komandos darbo planavimą
*  Būtent pagal su šiomis rolėmis susijusias veiklas bus prašoma užpildyti projekto etapo ataskaitas. Koordinatoriui tai planavimo/organizavimo veiklos; Architektui - analizė/projektavimas; Kritikui - testavimas/peržiūros; Dizaineriui - UI projektavimas/stilizavimas/derinimas; Vystytojui - kodavimo veikla; Leidėjui - su pateikimu/pristatymu susijusios veiklos. Veiklos, kurių neišeina priskirti kažkuriai iš šių kategorijų, priskiriamos kategorijai "kita".


**Dar info:**

PROJEKTAI

Primenu kvietimą daryti projektus (paskutinis kurso mėnuo). Visa informacija (3 postai) yra FB grupėje prilipdyti viršuje. Jei norite dalyvauti - užregistruokite komanda ta tvarka, kuri aprašyta.

Pirmas etapas - iki gruodžio 17 d. Įkeliame svetainę (sukuriama ranka) bei PDF'ą, kuriame laisva forma yra pateiktas komandos aprašymas (pavadinimas, nariai, rolės/atsakomybės), projekto aprašymas (trumpai nusakytas svetainės tikslas/esmė), architektūra (aukšto lygio komponentinė schema, pasirinkti tools&technologies), taip pat workload'as pirmam etapui (kiek komandos narys skyrė kokiai funkcijai/rolei, bei suma visai komandai)

Antras etapas - iki sausio 7 d. Įkeliame modulį (skirtas naudotis jūsų bei kitoms komandoms; už panaudojimą skiriami taškai) bei atnaujinamas (papildytinas) PDF'as (pagrinde antro etapo workload'as bei projekto komponentų detalizacija - šiuo atveju, sukurto modelio aprašymas/turinys/nuoroda/etc)

Trečias etapas - iki sausio 25 d. Įkeliame visą projektą (apimantį kodo failus, pavyzdžius, dokumentaciją, instrukcijas - bet ką, ką komanda laiko projekto dalimi) bei atnaujinamas PDF'as (prisideda trečio etapo workload'as bei viso projekto workload'as - kiekvienam komandos nariui bei visai komandai bendrai).

Klausimai/atsakymai:

Q: ar tai reiškia kad reikia sukurti turinio valdymo sistemos variantą?
A: ne. Reikalavimai formuluojami kaip "galutiniame variante pateikiama C programa, kuri pagal vartotojo įvestį (įskaitant faile) pateikia (output) svetainę (minimaliu atveju - HTML+CSS), skirtą publikuoti internete. Techniškai, po šią formuluote palenda ir pvz. C programa, sugeneruojanti web page'ą su hello world, atspausdintu pasirinktame stiliuje; ir pvz. asmeninė vizitinė kortelė, užpildoma duomenimis pagal įvedimą; ir pvz. blog'as, kuris papildomas nauju įrašu programos pagalba; ir t.t. ir pan. Projekte privalo būti C kalba - nes kursas yra apie tai ir to reikia kad pateisinti projekto vietą kurse. Šito reikalavimo kontekste C programa viso labo atspausdina norimą turinį į tekstinį failą (kuris happens to be pvz. HTML kodą turintis failas ir todėl tinka kaip puslapis kurį galima matyti browseryje). Kito apribojimo nėra, išskyrus tai, kad puslapis turi apibrėžti ir turinį/struktūrą (eg. HTML), ir išvaizdą (eg. CSS). Niekas netrukdo pridėti papildomų elementų - Javascript, DB, etc - jei tik yra noro ir žinios bei laikas leidžia. Niekas nedraudžia ir kurti turinio valdymo sistemą - tačiau pagalvokite ar verta tai daryti, turint omenyje kad laiko nėra daug, o greta programavimo dar yra kiti dalykai, be to reikia valgyti, miegoti ir t.t. Geri projektai yra tokie, kuri turi "versiją minimum" kurią paskui galima plėsti įvairiais feature'sais, jeigu aplinkybės leidžia.

Q: ar tai reiškia, kad projektus reikia daryti per atostogas ir sesiją?
A: ne. Terminai yra nurodyti lanksčiai, kad galėtumėte laiką dėliotis pagal save. Terminas reiškia iki kada privalu pateikti nurodytus failus, tačiau tai nereiškia, kad negalima to padaryti anksčiau. Galim viską padaryti eg. per vieną savaitę - tiktai tuo atveju griežtai atskirkite kur pirmas etapas, kur antras ir t.t., nes ataskaitas pildyti reikia ne pagal kalendorines savaites, bet pagal etapus. Komanda turėtų įvardinti ir nuspręsti, kad dabar baigiame šitą etapą ir pereiname prie kito - ir atitinkamai startuoja ir naujas laiko skaičiavimas etc. Primenu, jog už etapą atsiskaitoma nuo komados (exhibitor'ius upload'ina pateikimą VU VMA) bei individualiai (kiekvienas komandos narys užpildo ataskaitą, ir jei neužpildo - vertinimas jam 0 taškų). Terminai svarbūs ir dėl to, kad bus galimybė peržiūrėti kitų komandų projektus - tai bus skatinama (individualiais taškais) ir nepriklausys nuo to ar jūs asmeniškai pateikėte projektą.

Q: kiek taškų galima gauti už projektus?
A: tipiniu atveju vienas žmogus gauna iki 1-2 balų, t.y. griežtai ne daugiau nei 2, bet gali būti daugiau nei 1 priklausomai nuo modulio panaudojimo (taškus gauna ir jo kūrėjų komanda, ir panaudotojų), nuo kitų projektų peržiūrų bei nuo bonusų. Taškai atskiri, t.y. nesusiję su ankstesnėmis dirbtuvių užduotimis, mokomosiomis užduotimis, namų darbais ir kt. Primenu ir tai, kad norint dalyvauti galima daryti  dalį etapų (pvz. dalyvauti tik antrame etape ir sukurti modulį; arba tik pirmame ir sukurti svetainę; arba pirmame ir trečiame sukuriant programą, bet praleidžiant modulį ir t.t. - taškai koreguojasi atitinkamai). Primenu ir tai, kad projektai yra galimybė rinktis, o ne prievolė - t.y. rekomenduojama žmonėms kurie nori koduoti, o ne eg. spręsti uždavinius ir puikų vienkartinį pasirodymą (per egzaminą) stabilizuoti (apsidrausti) darbu per semestrą.

Q: o kaip atrodo ataskaitos?
A: komandinį pateikimą galite apžiūrėti bet kada - rasite VU VMA. Ten pat rasite ir nuorodas į individualias ataskaitas. Galite jas apžiūrėti bet kada, bet būtų gerai kad jei norite testuoti - apžiūrėtumėte per šią savaitę - tiesiog nespauskite mygtuko "submit".

Anything else?

Oh and perskaitėt? Uždėkite patiktuką, kuris reiškia, kad arba viskas aišku, arba paklausiate to kas ne.

You did it. You read all of it! https://imgur.com/a/c79Uuii
